Lastni projekt pri predmetu Postopki razvoja programske opreme v študijskem letu 2024/2025.

Dnevnik življenjskih stroškov - kratek opis aplikacije

Odločila sva se, da bova naredila spletno aplikacijo, ki bo njenim uporabnikom omogočala preprost, jedernat in hiter nadzor nad svojimi financami. Zajela bova prihodke, odhodke, varčevanja, investicije... Čisto prva stran ob zagonu aplikacije bo namenjena registraciji/prijavi bodisi novega ali obstoječega uporabnika. Prijavo bo verjetno podpiral Google, torej prijava bo možna z e-mail naslovom. Uporabnik bo nato preusmerjen na domačo stran (home page). Le-ta mu bo omogočala hiter pogled na koledar, kjer bodo napisani dnevni povzetki prihodkov in odhodkov. Zraven bo tudi graf, ki bo dajal enostavno poročilo in analizo osebnih financ. Stran bo vsebovala tudi napis dobrodošlice za uporabnika in bo nasplošno kar se le da enostavna in privlačna. Na domači strani bo na vrhu tudi meni, preko katerega bo možna navigacija na ostale podstrani najine spletne aplikacije. Glavna podstran bo ta z dnevnimi vnosi. Ko bo uporabnik v meniju kliknil na to stran, se mu bo prikazalo okno, kjer bo lahko za vsak dan v mesecu dodajal svoje prihodke in odhodke ter jih seveda tudi kategoriziral. Dodala bova vse najbolj uporabne in pogoste kategorije, s katerimi se tudi sama dnevno srečujeva (vse od stroškov nakupa hrane v trgovini, raznih naročnin, športnih aktivnosti in do stroškov s prevoznimi sredstvi). Dodala bova tudi funkcionalnost autocompleta, kjer bo aplikacija sama predvidevala, katero kategorijo je uporabnik želel navesti (na podlagi prej uporabljenih kategorij). Omogočena bo tudi funkcionalnost obveščanja strank po e-naslovih, če že več dni ne bi vnesle svojih prihodkov in odhodkov v aplikacijo. To okno bo omogočalo tudi zgodovinski pregled vseh transakcij, ki jih je uporabnik vnesel v aplikacijo. Naslednje okno v meniju bo uporabniku omogočalo pregled svojih investicij - natančneje, osredotočila se bova na investicije povezane s kriptovalutami in delnicami. Uporabnik bo imel ponovno po dnevih urejena okna, kamor bo lahko napisal vse podatke o svoji investiciji (znesek, predmet, količina, lokacija nakupa...). Z API-ji imava cilj narediti tudi graf ali pa razpredelnico, ki bo prikazovala, kako se spreminja vrednost njegovih investicij, lahko bi rekla, da bova dodala funkcionalnost nekega portfolija, katerega bo lahko uporabnik spremljal. Dodala bova tudi funkcionalnost, da si bo uporabnik izbral, kolikšen delež preostalega mesečnega denarja bo namenil kriptovalutam, delnicam in koliko varčevanju, ter bo na podlagi tega dobil zneske, ki jih naj nameni posameznim panogam. Plan je dodati še gumb za povezavo do MetaMaska, kjer bi lahko uporabnik direktno dostopal do te spletne denarnice, podobno, kot je to urejeno na številnih večjih menjalnicah/borzah. Sledi podstran za poročila. Ko jo bo uporabnik obiskal, mu bodo na voljo razna poročila. Glavno bo seveda poročilo o prihodkih in odhodkih na vseh nivojih, od dneva, meseca do leta. Podobno poročilo bova naredila tudi za investicije. Planirava narediti tudi obvestilo na spletni strani, ko bo poročilo pripravljeno. Na skrajni desni strani menija pa se bo nahajalo še okno za ogled svojega profila, spremembo jezika na spletni strani in gumb za odjavo iz računa.